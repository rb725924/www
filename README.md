## Zašto je brz sajt najbolja preporuka za vašu firmu

Prvi utisak koji vaš web sajt ostavi je najznačajniji za online uspeh.

Potencijalne mušterije procenjuju vašu firmu na osnovu vaše internet prezentacije, a prvo što primete je brzina učitavanja sajta.

Ali ako se vaš sajt sporo učitava, on ostavlja utisak da vaš biznis nije od poverenja.

Ako posetioci vašeg sajta nisu zadovoljni iskustvom koje im pružate na sajtu, oni neće postati vaši klijenti. A time umesto sebi, svojim konkurentima stvarate nove poslovne prilike.

A to nikako ne smete da dopustite:

Jednostavno *ubrzajte svoj sajt,* i ponudite korisnicima iskustvo koje neće naći kod vaše konkurencije. Time sprečavate gubitke koji nastaju zbog nezadovoljnih mušterija.

Koliko je **ubrzanje web sajta** bitno pokazuje i istraživanje firme Amazon, najveće online prodavnice na svetu:

Na svakih 100 milisekundi ubrzanja sajta, primetili su povećanje profita od 1%.

Ovo nam govori da je **brzina učitavanja web sajta** od velikog značaja, i da se direktno odražava na zaradu vaše firme. Što je vaš web sajt brži veća je verovatnoća da će privući više korisnika. A više korisnika znači i veći broj potencijalnih klijenata i kupaca.

Da li brzina sajta zaista toliko utiče na prodaju?

Istraživanja ponašanja korisnika na internetu pokazuju da skoro polovina njih očekuje da se web saj učita za 2 sekunde ili manje, a ako se ne učita za najviše 3 sekunde odlaze na drugi sajt.

Svaka dodatna sekunda učitavanja sajta dovodi do:

- 16% manje zadovoljnih mušterija
- 11% manje posete sajtu
- 7% manjeg profita

Danas korisnici jednostavno nemaju strpljenja da se bave sajtovima koji ne ispunjavaju njihova očekivanja.

Ukoliko im ponudite brži web sajt vi stvarate prijatnije korisničko iskustvo, a to pozitivno utiče na vaš brend.

Skoro svaki web sajt je stvoren sa odredjenom svrhom:

Možda je u pitanju povećanje prodaje, podizanje svesti o firmi ili dovodjenje novih klijenata.

Ali da bi svoju svrhu i ispunio, web sajt mora da ispuni i očekivanja svojih posetilaca, od kojih je brzina učitavanja jedno od najbitnijih.

## Kako ubrzanje web sajta utiče na vaš biznis

![Kako brzina sajta utiče na vaš biznis - Ubrzanje web sajta](https://bluelinemedia.rs/wp-content/uploads/2018/08/Kako-brzina-sajta-uti%C4%8De-na-va%C5%A1-biznis-Ubrzanje-web-sajta-1.jpg)

Izgleda čudno da treba da brinete o nečemu kao što je brzina sajta, zar ne?

Ali **ubrzanje web sajta** utiče bukvalno na sve aspekte koji doprinose njegovom boljem rangiranju.

Kako smo već naglasili, 1 sekunda sporijeg učitavanja sajta donosi 7% manju prodaju. Znači da ako vaš web sajt mesečno zaradjuje 100.000 dinara, na godišnjem nivou vi gubite 84.000 dinara za svaku sekundu sporijeg učitavanja.

Da li možete sebi da to dopustite? Razmislite o tome..

*Sporo otvaranje internet stranica* utiče negativno na sve korisnike, ali posebno na one koji pretražuju internet u potrazi za nekom robom ili uslugama:

79% korisnika koji kupuju online kažu da se ne vraćaju na web sajt koji se sporo učitava.

Kada je u pitanju korisničko iskustvo, tu nema druge šanse. Skoro svi očekuju brze rezultate, bilo da internetu pristupaju sa svog desktop računara, tableta ili mobilnog telefona.

Zato je *ubrzanje web sajta* izuzetno važno za vašu firmu.

Brojni su razlozi za poboljšanje performansi sajta, ali sledeća 3 su najvažnija:

### Razlog #1: Bolje rangiranje sajta

Cilj svake firme je da se njen web sajt nadje na prvoj strani pretrage.

Sajtovi koji su na prvoj strani google-a značajno su posećeniji od onih koji se nalaze na 2 strani, što to znači da imaju više posetilaca, a time i više potencijalnih klijenata.

Optimizacija web sajta vam ovo omogućava, i ona može da se podeli na nekoliko celina, od kojih je jedna i *tehnička SEO optimizacija*. Jedan od važnijih delova tehničke optimizacije je **ubrzanje web sajta**, koje vremenom postaje sve značajnije.

Koliko je u stvari brzina sajta značajna za njegovo dobro pozicioniranje?

*Ubrzanje sajta* je samo jedan od faktora koji utiču na vašu poziciju na google listi.

Postoje i drugi koji su značajni za vaš uspeh, ali brzo učitavanje web stranica čini korišćenje sajta prijatnijim, a google to uzima u obzir i nagradjuje takav sajt boljom pozicijom.

Po [zvaničnoj izjavi](https://webmasters.googleblog.com/2010/04/using-site-speed-in-web-search-ranking.html) google-a, ubrzanje web sajta je danas jedan od najbitnijih faktora za njegovo rangiranje.

Zato je optimizacija brzine učitavanja sajta isplativa investicija.

### Razlog #2: Poboljšanje prodaje

Da li znate da vaš web sajt predstavlja izlog vaše radnje?

A niko ne želi da čeka u dugom redu kako bi kupio ono što mu je potrebno. Isto važi i za web sajt – ako mu treba isuviše vremena da se učita, kupci će prekinuti učitavanje i otićiće do bržeg, konkurentskog sajta.

Neki biznismeni smatraju da [izrada sajta](http://bluelinemedia.rs/izrada-sajta) nije važna i da samo predstavlja nužno zlo. Ovakvo mišljenje dovodi do toga da ćete završiti sa sajtom koji ne ispunjava svoju funkciju i koji nije efikasan koliko bi mogao da bude.

A jedna od oblasti u kojima bi vaš web sajt mogao da blista je njegova *brzina*.

Danas su korisnici posebno zahtevni kada je **brzina web sajta** u pitanju. Kvalitetna ponuda, vrhunski web dizajn i brzo učitavanje sajta su najvažniji kada je u pitanju privlačenje potencijalnih klijenata.

Ali ako je vaš web sajt spor, bez obzira na njegov izgled i na kvalitet ponude, kupci se neće angažovati u dovoljnoj meri i vi ćete ostati bez dobrog dela profita.

### Razlog #3: Korisničko iskustvo

Kreiranje sjajnog korisničkog iskustva je jedan od načina da se izdvojite od drugih.

To znači da posetioci vašeg web sajta mogu da uživaju u vrhunskom dizajnu, dobrom rasporedu grafičkih elemenata i da mogu da se lako snadju na sajtu.

Ovo nam govori da su sledeća dva faktora najvažnija u kreiranju korisničkog iskustva:

- Dajte korisnicima ono što traže
- Dajte im to brzo

Brzina učitavanja web stranica vašeg sajta je prva stvar sa kojom se susreću vaši posetioci, i zato je to jedan od najvažnijih činilaca za kvalitetno korisničko iskustvo.

Loše iskustvo izaziva frustraciju kod korisnika, i to znači da nešto niste uradili kako bi trebalo.

A ništa ne nervira posetioce kao web sajt koji se sporo učitava.

### Pro Savet	

![Karastojković Saša - SEO Optimizacija, Internet Marketing, Dizajn, Copywriting](https://bluelinemedia.rs/wp-content/uploads/2018/08/Karastojkovi%C4%87-Sa%C5%A1a-SEO-Optimizacija-Internet-Marketing-Dizajn-Copywriting-1-150x150.jpg)

Prema *Nielsen* istraživačkom centru, 92% ljudi veruje preporukama svojih prijatelja i porodice više neko bilo kojoj vrsti marketinga.

Oni su više nego voljni da svoja iskustva o kupovini podele na društvenim mrežama.

Ne dozvolite da vaša firma bude predmet napada nezadovoljnih mušterija na facebook-u i drugim uticajnim mrežama, jer to lako može da vam značajno smanji prihode i ostavi trajne posledice po vaš biznis.

Ako želite da posetioce vašeg sajta zadržite i da ih eventualno pretvorite u kupce, *ubrzajte* svoj web sajt.

## Zašto google brine o brzini vašeg sajta?

![Zašto google brine o brzini vašeg sajta](https://bluelinemedia.rs/wp-content/uploads/2018/08/Za%C5%A1to-google-brine-o-brzini-va%C5%A1eg-sajta.png)

Aprila 2010. godine google je objavio sledeće:

> Ubrzanje web sajta je važno - ne samo za vlasnike sajtova, već i za internet korisnike. Brži sajtovi korisnike čine srećnijim, a i mi smo istraživanjima došli do zaključka da na sporijem sajtu korisnici provode manje vremena. Ali brzi sajtovi ne popravljaju samo korisničko iskustvo - podaci pokazuju da ubrzanje performansi web sajta smanjuje troškove njegovog održavanja. I mi i naši korisnici veoma cenimo brzinu - tako da smo odlučili da brzinu sajta koristimo kao faktor za rangiranje.	

Vidimo da google zaista brine o brzom učitavanju web stranica, neki bi rekli i previše:

Novi standard koji je postavljen zahteva da se web sajt na mobilnom telefonu učita za 1s ili manje. Ovde je lestvica zaista visoko postavljena, jer većini mobilnih sajtova je potrebno više od 5s da bi se učitali.

Prosek učitavanja sajta na mobilnom preko 3G mreže iznosi čitavih 19s, što je daleko iznad preporučenih vrednosti.

Smanjenje dužine učitavanja web sajta sa 19s na 5s donosi sledeće dobitke:

- 24% veću vidljivost web sajta
- 35% manje korisnika napušta sajt
- 70% duži boravak na sajtu

Kako je Google rešio da brzina bude jedan od bitnijih faktora?

Bivši potpresednik google-a *Marissa Mayer* je pitala korisnike interneta da li žele da na svakoj strani pretrage umesto 10 rezultata bude prikazano 30. Korisnici su odgovorili 30 i ta želja im je ispunjena.

Šta se zatim desilo?

Pad posećenosti novim stranama koje prikazuju 30 rezultata je iznosio 20%. Ispitivanjem je utvrdjeno da je razlika u brzini učitavanja bila svega **pola sekunde**.

Ako 20% korisnika nije htelo da čeka 0.5s duže, koliko bi vaš sajt samo napredovao ako ga ubrzate za sekundu ili dve?

Google penalizuje sajtove koji se isuviše sporo učitavaju tako što im smanjuje rejting. Ovo može da izgleda nefer, jer mi kao vlasnici web sajta nemamo punu kontrolu nad nekim elementima, kao što je *brzina internet mreže* krajnjeg korisnika.

Ali bez obzira na sve, novim standardima morate težiti ako hoćete da dodjete i ostanete u vrhu pretrage.

## 5 razloga zašto je vaš web sajt spor

Jednostavna stvar je kliknuti na link..

Ali iza scene se dešavaju kompleksne stvari – taj jednostavni klik šalje na stotine zahteva serveru na kome se traženi web sajt nalazi. Server sve te zahteve obradjuje u roku od par sekundi (ili kraće) i šalje vašem browseru podatke koji se prikazuju kao kompletan web sajt.

U toku ovog procesa mnoge stvari mogu da krenu nizbrdo..

A onda dolazi do **usporenja sajta**, što izaziva frustraciju kod korisnika koji moraju da čekaju na tako spor web sajt da se učita. Neki od njih neće ni sačekati do kraja učitavanje, već će jednostavno potražiti drugi, brži sajt.

Kako sprečiti ovakav scenario?

Da bi to izbegli, prvo treba da znamo koji su najvažniji razlozi za sporo učitavanje sajta:

### Razlog #1: Loš web hosting

![Ubrzanje web sajta - Razlog #1 Loš web hosting](https://bluelinemedia.rs/wp-content/uploads/2018/08/Ubrzanje-web-sajta-Razlog-1-Lo%C5%A1-web-hosting.jpg)

Izbor web hostinga može značajno da utiče na performanse vašeg web sajta.

Ukoliko je web sajt vaš *glavni* izvor prihoda, onda treba da priuštite što je moguće bolji hosting, jer to ima direktnog uticaja koliko novca će vaša firma zaraditi.

Web hosting ima uticaja na sve vaše online aktivnosti:

- Slanje i primanje email-ova
- Rangiranje sajta
- SEO optimizaciju
- Društvene mreže
- Reklamiranje preko interneta (google AdWords i Facebook)

Web hosting predstavlja osnovnu komponentu svega što ima veze sa vašim sajtom.

Bolji hosting znači brži i pouzdaniji web sajt.

Na takvom hostingu vreme učitavanja sajta se smanjuje za čak nekoliko sekundi, momentalno vas oslobadjajući brige oko nezadovoljnih posetilaca.

**Brz i pouzdan web hosting vam vraća uloženi novac kroz veći broj upita i telefonskih poziva, što vodi do povećanja prodaje.**

[Tweet](https://ctt.ac/T0LdN)

### Razlog #2: Neoptimizovane slike

![Ubrzanje sajta - Razlog #2 Neoptimizovane slike](https://bluelinemedia.rs/wp-content/uploads/2018/08/Ubrzanje-sajta-Razlog-2-Neoptimizovane-slike.jpg)

Slike predstavljaju jedan od glavnih razloga za sporost sajta.

Kvalitetne slike su bitne za kvalitetan dizajn, ali takve slike – velikih dimenzija i visoke rezolucije, značajno usporavaju vaš web sajt. To je zato što sadrže veliku količinu podataka koja mora da se učita u korisnikov pretraživač (browser).

Kako rešiti ovaj problem?

Jednostavno, mora se obratiti pažnja na web dizajn sajta i prema tome koristiti slike tačno odredjenih (potrebnih) dimenzija, koje zatim treba optimizovati.

Ne treba na sajt postaviti preveliki broj fotografija, već samo neophodni minimum. Takodje se pažnja treba posvetiti i formatu slika:

**JPEG** format se koristi za fotografije koje u sebi sadrže milione boja. Kompleksne scene i fotografije treba na web sajtu predstaviti u ovom formatu, jer zauzima najmanje resursa kada je ovakva vrsta slika u pitanju.

**PNG** format koristimo kada je potrebno da na slici imamo odredjeni nivo transparentnosti – odnosno, kada je potrebno da delovi slike budu providni. Ovaj format ne treba koristiti za fotografije, jer tako dobijamo glomazne fajlove koji se sporo učitavaju.

**GIF** format je najpogodniji za slike malih dimenzija koje sadrže svega nekoliko boja. Najčešće se koristi za logo na sajtu. Ako slika malih dimenzija sadrži više od par osnovnih boja, onda treba koristiti PNG format.

**SVG** format se koristi za jednostavnije ilustracije, ili za logo. To je skraćenica od *Scalable Vector Graphic* što daje odgovor na prirodu ovog formata. Ovakve slike (ilustracije) su predstavljene samo matematičkim formulama, tako da ostaju istog kvaliteta bez obzira na veličinu ekrana.

**Kvalitetne i optimizovane slike su jedan od najvažnijih delova vašeg sajta, privlače korisnike i čine da se oni duže zadržavaju na njemu.**

[Tweet](https://ctt.ac/EOyB8)

### Razlog #3: Neoptimizovana baza podataka

![Ubrzanje web sajta - Razlog #3 Neoptimizovana baza podataka](https://bluelinemedia.rs/wp-content/uploads/2018/08/Ubrzanje-web-sajta-razlog-3-Neoptimizovana-baza-podataka.jpg)

Primetili ste da se vaš web sajt misteriozno usporio nakon nekoliko meseci..

Web stranice se sporije otvaraju, odziv slika nije kao što je bio u početku, i sveukupno iskustvo korišćenja sajta je lošije.

Šta može da bude razlog ovoga?

Najverovatnije je u pitanju **baza podataka** – u njoj se čuvaju sve informacije vezane za vaš sajt i zato vremenom, i sa većim brojem informacija na sajtu, baza podataka raste i zato radi sve sporije.

To pogotovo pogadja kompleksnije web stranice, koje po prirodi stvari sadrže najviše podataka.

Ovo je prilično uobičajen problem, i važno je rano prepoznati znake usporavanja baze, kako bi se posledice što pre otklonile.

**Jedan od najefikasnijih ali i najzanemarenijih načina za ubrzanje web sajta je optimizacija i čišćenje baze podataka.**

[Tweet](https://ctt.ac/v9N1h)

### Razlog #4: Nekompresovane web stranice

![Brzina učitavanja sajta - Razlog #4 Nekompresovane web stranice](https://bluelinemedia.rs/wp-content/uploads/2018/08/Brzina-u%C4%8Ditavanja-sajta-Razlog-4-Nekompresovane-web-stranice.jpg)

Današnji sajtovi imaju sve više sadržaja, i posledica toga je usporavanje web sajta. Tu su i razne animacije i vizuelni efekti koji dodatno pogoršavaju stanje.

Za sve to su zaduženi HTML, CSS i JavaScript.

Ovi programski jezici stvaraju glomazne fajlove zbog kojih brzina sajta opada, i rešenje za taj problem se nalazi u kompresiji tih fajlova.

Kompresija je smanjivanje veličine fajla posebnim programerskim tehnikama. Kada takvi fajlovi dodju do našeg pretraživača vrši se njihova dekompresija i mi vidimo standardnu web stranicu.

Koja je najveća prednost ove tehnike?

*Gzip* kompresija smanjuje veličinu fajlova i do 90%, što je ogroman dobitak kada je **ubrzanje web sajta** u pitanju.

Ovu tehniku nije teško primeniti, ali je potrebno da je podržava server na kome se nalazi vaš sajt.

**Kompresija je sjajan način za ubrzanje učitavanja web stranica, i to je prva stvar koju treba da uradite kada je ubrzanje sajta u pitanju.**

[Tweet](https://ctt.ac/dHuv5)

### Razlog #5: Loš web dizajn

![Ubrzanje web sajta - Razlog #5 Loš web dizajn](https://bluelinemedia.rs/wp-content/uploads/2018/08/Ubrzanje-web-sajta-Razlog-5-Lo%C5%A1-web-dizajn.jpg)

Često je razlog za sporo otvaranje internet stranica – web dizajn.

Previše animacija i grafičkih elemenata na sajtu, loš programski kod i nepotrebne funkcije mogu da drastično uspore sajt.

Kada je web sajt još u fazi dizajna, treba posebno obratiti pažnju na njegove performanse. Greške koje se tada načine kasnije je teško ispraviti.

Jedino rešenje u tom slučaju je [redizajn sajta](http://bluelinemedia.rs/redizajn-sajta), a to znači dodatne troškove za vas.

Profesionalni web *dizajn studio* zna kako da izbegne ove zamke i ponudi vam dizajnersko rešenje koje je optimalno, i koje efikasno doprinosi ubrzanju sajta.

**Vrhunski web dizajn je vizuelno privlačan, zasniva se na minimalizmu i vodi računa o performansama sajta.**

[Tweet](https://ctt.ac/37cO7)

## Koliko brzo se vaš web sajt učitava? [ Alati za testiranje brzine sajta ]

![Alati za testiranje brzine sajta - Koliko brzo se vaš web sajt učitava](https://bluelinemedia.rs/wp-content/uploads/2018/08/Alati-za-testiranje-brzine-sajta-Koliko-brzo-se-va%C5%A1-web-sajt-u%C4%8Ditava.jpg)

Kolika je brzina vašeg sajta?

Odgovor na ovo pitanje nije jednostavan. Provera brzine sajta može lako da se izvrši korišćenjem raznih besplatnih online alata. Ali ovde igra ulogu još jedan faktor, a to je subjektivni osećaj korisnika.

Vreme koje protekne od kada korisnik unese ime sajta u pretraživač, klikne na dugme ili izabere neku opciju iz menija – pa do reakcije web stranice, utiče na percepciju sajta.

Kašnjenje od 100ms korisnik i ne primećuje, ali kašnjenje izmedju 100ms i 300ms je već primetno. Kašnjenje izmedju 300ms i 1000ms daje osećaj korisniku da web sajt radi kako treba, ali kod kašnjenja većem od 1000ms korisnik počinje da se mentalno isključuje.

Na internetu možete pronaći mnogobrojne besplatne alate za testiranje brzine vašeg sajta, ali sledeća 3 su najpopularnija:

[GTmetrix](https://gtmetrix.com/) – nudi niz besplatnih alata koji će vam pomoći da analizirate i optimizujete svoj sajt. Osim što vam daje uvid u brzinu sajta, on vam pokazuje 30-ak načina kako da poboljšate performanse svoje internet prezentacije.

[Pingdom tools](https://tools.pingdom.com/) – je besplatni servis za monitoring web sajta. Osim ocene brzine učitavanja sajta, nudi vam i izveštaj podeljen na 4 sekcije. Dobijeni rezultati su protumačeni i daju vam se saveti kako da ubrzate svoj sajt.

[Google PageSpeed Insights](https://developers.google.com/speed/pagespeed/insights/) – je alat za ocenu brzine web sajta i ocenjuje vaš sajt na skali od 1 do 100. Što je broj viši, sajt je bolje optimizovan. Sve preko ocene 85 google smatra za dobar rezultat. Ovaj alat vam ne daje vreme učitavanja sajta, ali analizira i objašnjava razne načine na koje možete ubrzati sajt.

Pre nego što krenete da testirate svoj web sajt važno je razumeti da jedno testiranje nije dovoljno da biste ocenili brzinu sajta.

U obzir se moraju uzeti različiti faktori kao što su:

- Opterećenje servera
- Broj trenutnih posetilaca
- Blizina korisnika serveru
- Korisnikova brzina internet mreže

Da bi dobili pouzdane podatke koji će vam pružiti korisne informacije potrebno je testirati sajt više puta dnevno u toku 2-3 nedelje.

*Ubrzanje web sajta* nije jedina vredna informacija koju ćete dobiti korišćenjem ovih alata: analizom ćete saznati i obrasce ponašanja svojih posetilaca.

Sve dobijene podatke možete iskoristiti za razvoj strategije poboljšanja svog web sajta.

### Pro Savet	

![Karastojković Saša - SEO Optimizacija, Internet Marketing, Dizajn, Copywriting](https://bluelinemedia.rs/wp-content/uploads/2018/08/Karastojkovi%C4%87-Sa%C5%A1a-SEO-Optimizacija-Internet-Marketing-Dizajn-Copywriting-1-150x150.jpg)

Vaši potencijalni klijenti očekuju brz web sajt, bez obzira da li mu pristupaju preko desktop računara, laptopa ili mobilnog telefona.

Spor sajt može da znači pad prodaje i da smanji šanse vaše firme za rast i razvoj.

Testiranjem vašeg web sajta pomoću prethodno pomenutih alata i primenom njihovih preporuka, vi ubrzavate svoj sajt i dajete svom biznisu veliku šansu za povećanje profita.

## Kako da budete brži od konkurencije

![Kako da budete brži od konkurencije](https://bluelinemedia.rs/wp-content/uploads/2018/08/Kako-da-budete-br%C5%BEi-od-konkurencije.jpg)

Jedna stvar je jasna: brzina web sajta je *bitna*.

Ona utiče na rangiranje vašeg sajta, korisničko iskustvo, broj posetilaca i na kraju krajeva – na zaradu koju ostvarujete.

Spor sajt odbija korisnike i time vas lišava dobrog dela profita. On jednostavno ne ispunjava svoju funkciju, i ne opravdava sredstva uložena u njega.

A vi sigurno ne želite web sajt koji vam samo stvara troškove.

Google je jasno izjavio da nagradjuje brze sajtove *boljom pozicijom* u organskoj pretrazi. Jer od sajtova koji se brzo učitavaju koristi imaju i posetioci i vlasnici.

Zato se izrada i održavanje brzog web sajta svodi na 3 elementarna principa:

- Eliminišite sve nepotrebno sa sajta
- Testirajte svaku novu funkcionalnost
- Zadržite na sajtu samo ono što vam zaista treba

Prosečna brzina interneta se povećava u celom svetu i korisnici imaju sve niži prag tolerancije kada je sporo učitavanje sajta u pitanju.

Ljudi jednostavno žude za brzinom i očekuju je svuda. Od 4G mobilne mreže i brzih automobila, do hitne isporuke raznovrsne robe, naši životi protiču brže i efikasnije nego ikada ranije.

I kako svet ubrzava, spori web sajtovi zaostaju i gube sve više posetilaca.

Periodična *SEO analiza sajta*, ispunjavanje postavljenih planova, i konstantno praćenje progresa ubrzavaju vaš web sajt do maksimuma i grade poverenje kod vaših posetilaca.

Da li znate koliko klijenata gubite zbog nedovoljne brzine sajta? I koji je najefikasniji način da ovaj negativni proces preokrenete?

To je angažovanje profesionalne SEO agencije koja će praćenjem svih google preporuka da profesionalno odradi *ubrzanje web sajta*.

Tako pružate posetiocima vašeg sajta prijatno korisničko iskustvo, a oni za uzvrat postaju vaši lojalni klijenti i kupci.